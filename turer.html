<html>
<head>
    <meta charset="utf-8">
    <title>Turer</title>
	<!-- Links needs to be changed when moving to GCP -->
    <link rel="stylesheet" href="css/main.css" type="text/css"/>
</head>
<body>
    <header></header> <!-- Content loaded from script -->
    <main>
        <h2>Turer</h2>
		<p>Dykkergruppa arrangerer 4 lengre dykkerturer ila. året: Finnedykket, novemberturen, Ålesundturen og vårturen. Her tar vi med kompressor, Fjøset, stamp og godt humør. Dykkene velges slik at både nye og erfarne dykkere får gode dykk. </p>
        <p>Tradisjon tro mekker vi «frutta di mare» som en av middagene, hvor vi først vier et dykk til kamskjellplukking og eventuell annen fangst, for så å tilberede dette sammen med pasta og salat. Ofte blir det både forrett og hovedrett, senere etterfulgt av rose og/eller stamp. </p>
        <p>Finnedykket er den største turen i løpet av året. Her inviterer vi våre kjære venner fra PSK Kupla i Finland til en uke med dykking, stamp og kos. Ofte er vi gjerne rundt 25-30 deltagere, og stemningen er på topp. Dette er alltid uken før DGs generalforsamling sent i september, slik at vi kan reise direkte fra tur til genfors. Er du ny i DG eller uerfaren som dykker er dette en kanonbra måte å kickstarte dykkerkarrieren på! </p>
        <p>Senere på høstsemesteret arrangeres novemberturen – en langhelg med dykking og stamp. Her reiser vi rundt 10-12 stykker torsdag til søndag til et sted hvor eksamens-stresset ikke finner oss. Typisk legges denne noe tidlig i november for ikke å hindre kvegenes skolefremgang, og er en fin måte å koble av før siste innspurt før jul. </p>
        <p>Neste tur – Ålesundturen fikk nylig et særpreg. Ikke bare gikk den for første gang i fjor til Ålesund, men vi dro sammen med OSI BAUS (UiOs sportsdykkerlag). Her er vi også en rundt 10-12 fra NTNUI DG, og turen er en langhelg. Vi håper BAUS blir med dette skoleåret også, og at stemningen er minst like god som sist! </p>
        <p>Før mai tar over med både fest og eksamen flykter vi igjen en langhelg. Som på novemberturen timer vi denne slik den ikke blir et stort hinder for eksamen. Kliniske tester av DGs egne doktor-studenter viser tydelig at dykking, rose og stamp har en direkte påvirkning på antall A-er på eksamen. </p>
        <p>Er du ny og føler du trenger litt oppfriskning før turen er det bare å ta kontakt med tursjef eller rektor, så kan vi ordne oppfriskningsdykk før avreise. Du betaler kun for utstyrsleie også får du en litt slakkere læringskurve. Vi har også mange erfarne dykkere med på tur som gjerne lærer bort glemte ferdigheter og kunnskaper. </p>
        <p>"Jeg husker godt min første tur med DG; en langhelg med 6 folk jeg aldri hadde møtt før, og jeg var mildt sagt nybegynner. Allerede før vi ankom rorbua vi skulle bo i var jeg med i ‘gjengen’. Enten du er grønn med noen få par-år gamle dykk, eller har Tech 2 og utallige dykk er du hjertelig velkommen på tur!"<br>
        <em>Jonas Giske, tursjef '16-'17</em></p>
    </main>
    <footer></footer>
    <script src="script/jQuery.js"></script>
    <script type="text/javascript">
         $( "header" ).load("header.html");
         $( "footer" ).load("footer.html");
    </script>
    <script src="script/menuButton.js" type="text/javascript"></script>
</body>
</html>