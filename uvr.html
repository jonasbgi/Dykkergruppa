<html>
<head>
    <meta charset="utf-8">
    <title>Undervannsrugby</title>
	<!-- Links needs to be changed when moving to GCP -->
    <link rel="stylesheet" href="css/main.css" type="text/css"/>
</head>
<body>
    <header></header> <!-- Content loaded from script -->
    <main>
        <h2>Om undervannsrugby</h2>
		 <p>Vi trener <b>mandag og onsdag kl 20.30 og søndag kl 18.30</b>&nbsp;i <a href="http://www.pirbadet.no/" target="_blank">Pirbadet</a><b>.</b></p>
        <p>Kontaktperson: <b>UVR-oppmann Stian Håland </b>(<a href="http://www.dykkergruppa.no/styret">styret</a>)<br />
            
        <em>For mer info sjekk: <a href="http://www.dykkergruppa.no/uvrugby/">uvrugby</a></em></p>
        
        <h4>Hva er undervannsrugby?</h4>
        
        <p>UV-rugby spilles i basseng, og som navnet tilsier foregår det hele under vann. Vi spiller i Pirbadet som er 5m dypt. Av utstyr bruker vi: dykkemaske, snorkel, svømmeføtter og en hette for å beskytte hodet; da spesielt ørene.</p>

        <p>Adgang til Pirbadet er begrenset til medlemmer av Dykkergruppa.</p>

        <p>Vi spiller på tvers av bassenget, og målene står på bunnen på hver sin side av bassenget. Disse er en rund korg, som stikker ca 0,5 m opp fra bunnen. Ballen er ca 15 cm i diameter, og den er fylt med en saltoppløsning slik at den synker med ca 1 meter pr sekund. Hvert lag kan til enhver tid ha seks spillere i vannet. I tillegg kan de ha seks innbyttere, som sitter på land.</p>

        <p>UV-rugby er en meget intensiv sport, og man blir fort sliten. Derfor bytter man kontinuerlig, slik som i ishockey.</p>
        
        <h4>Hvem kan spille UV-rugby?</h4>
        
        <p>ALLE som er glad i å leke i vann kan spille! Vi har et herrelag og et damelag. Seriøsiteten varierer mellom utøverne. De mest aktive trener tre - fire ganger i uken, pluss at vi også driver med litt styrketrening og jogging i ny og ne. I tillegg har vi medlemmer som møter opp en gang i blant, rett og slett fordi de synes det er gøy.</p>

        <h4>Må jeg ha stålkondis for å være med?</h4>
        
        <p>Nei, du trenger ikke har stålkondisjon for å begynne med uv-rugby. Mange tør aldri begynne med uv-rugby fordi de tror det krever stor lungekapasitet. Dette er feil. Lungekapasitet er i høyeste grad et psykologisk problem, og i tillegg kan den raskt trenes opp. De fleste som begynner med UV-rugby føler en ENORM progresjon i starten, og det er veldig motiverende!</p>

        <h4>Lagdelene</h4>
        <p>Det er vanlig å dele laget inn etter oppgaver, slik at vi har to spisser, to bekker og to venstrevinger. Grovt skissert er oppgavene deres som følger:</p>
        <ul>
            <li><strong>Spiss:</strong>Lage mål i angrep, få tak i ballen i forsvar. Spissens oppgaver er lite definerte, og forskjellige spisser har varierende spillestiler.</li>
        </ul>
        <ul>
            <li>
                <strong>Bekk (back):</strong>
                Binde sammen angrepet, og alltid ha kontroll bakover slik at eventuelt kontringer kan stoppes. I forsvar ligger bekken under bøtta, og holder angriperne borte.</li>
        </ul>
        <ul>
            <li>
                <strong>Venstre (keeper):</strong>Lage mål i angrep, være keeper i forsvar. Både bekk og keeper rulerer. Det vil si at når den ene er nede på bunn, ligger den andre i overflaten og puster. "Partneren" går ned FØR den andre går opp, slik at en av dem alltid er nede.</li>
        </ul>
        <h4>Noen av de viktige reglene:</h4>
        <ul>
            <li>Du har ikke lov til å angripe en spiller som ikke har ballen</li>
        </ul>
        <ul>
            <li>Du har ikke lov å angripe en spillers utstyr (Maske, snorkel, svømmeføtter og badebukse)
        </ul>
        <ul>
            <li>Du har lov til å holde en spiller som har ballen, under vann.</li>
        </ul>
        <p>På NDF sine sider kan dere lese om <a href="http://www.ndf.no/files/%7BD590B196-0311-413E-AFA1-598C5BE425D4%7D.pdf">reglene</a> som gjelder for undervannsrugby.</p>
        <p><b>Synes du dette hørtes artig ut? Kom på trening og prøv det selv!</b></p>
        
        <p>For mer informasjon, ta kontakt med Oppmannen (<a href="http://www.dykkergruppa.no/styret">styret</a>)</p>
    </main>
    <footer></footer>
    <script src="script/jQuery.js"></script>
    <script type="text/javascript">
         $( "header" ).load("header.html");
         $( "footer" ).load("footer.html");
    </script>
    <script src="script/menuButton.js" type="text/javascript"></script>
</body>
</html>